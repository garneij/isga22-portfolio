---
Title: Design Principer
Description: Design principles analysis
Template: analysis
---

Design Principer
=======================

Uppgiften handlar om att analysera 3 olika personsidor utifrån hur de använder olika design principer. 

Urval
-----------------------

De webbplatser jag valde att undersöka var [Caitlin Penaluns portfolio](https://www.caitpenaluna.com/), [Sam Goddards Portfolio](https://samgoddard.co.uk/) och [Isaac J Powells Portfolio](https://www.ijpowell.co.uk/). Urvalet gjorde jag genom att välja 3 sidor jag ansåg hade olika känslor och använde sig av olika design principer. 

Metod
-----------------------
För att utföra undersökningen använde jag bakgrundsmaterialet The Principles of Beautiful Web Design[1] och Design Principles från Kent State University[2] . 

Resultat
-----------------------

### Caitlin Penaluna
![Caitlin Penaluna Portfolio](%base_url%/image/cait.png?q=50)
Webbplatsen Cait Penaluna är en portfolio sida som syftar till att visa upp olika arbeten som designern Caitlin Penaluna har gjort. Webbplatsens design är relativt simpel. Det som kännetecknar designen skulle jag säga är användningen av typsnitt och hur det är blandat sans-serif och serif typsnitt i texten. Även hur det är valt att lägga fram och visa de olika delarna av hennes arbete genom polaroid liknande bilder är kännetecknande. 

Jag anser att designen gynnar sidans mål. De roterade bilderna, gjorda för att efterlikna polaridbilder, framför arbetena på ett kreativt uppseendeväckande sätt. Känslan jag får av sidan är lekfull.

De designprinciper jag anser att man har använt sig av i designen är dels rörelse, genom att exempelvis bilderna är roterade. Vidare även genom olika animationer på hemsidan vilket göra att den känns levande. Djup är också en design princip som har arbetats med på designen. Olika element överlappar varandra vilket ger en känsla av djup i designen. Exempelvis överlappar bilderna en animation av hennes namn, och texten överlappar bilderna. Det finns även en balans i hur sidan är designad där element är speglade, exempelvis texten i vardera hörn.

I undersidorna används inte djup, däremot fortsätter användelsen av rörelse och balans i designen. Användningen av blandade typsnitt är även genomgående vilket då ger en känsla av samhörighet genom hela sidan. 


### Sam Goddard
![Sam Goddard Portfolio](%base_url%/image/sam.png?q=50)
Sam Goddards webbplats är också en portfolio sida och har som syfte att visa upp hans olika projekt som utvecklare. 

Webbplatsens design är minimalistisk och kännetecknas av dess svartvita design och användning av typografi. Jag anser att designen gynnar webbplatsen genom att den dels visar flera aspekter på det han kan implementera för potentiella klienter. Dels genom att den ger en känsla av elegans anser jag.

Designen är relativt simpel och använder sig av samma layout för alla projekten. Det leder till att det också finns en känsla av enhetlighet tillsammans med det genomgående svartvita temat och typsnitten. Designen använder sig också av djup genom att visa upp en bild när man hållet musen över en titel. Bilden är dock lite genomskinlig och ligger även under den avgränsande linjen mellan titlarna vilket ger en känsla av djup. Vidare genom att bilden dyker upp på motsatt sida av titeln blir det även balans i kompositionen.

I undersidorna använder man sig också av överlappande text och transparens samt balans i kompositionen. Exempelvis genom att använda sig av skala och på så sätt även påverkar hur ögat följer sidan. 


### Isaac J Powell
![Isaac J Powell Portfolio](%base_url%/image/ijp.png?q=50)
![Isaac J Powell Portfolio](%base_url%/image/ijp2.png?q=50)
Isaacs webbplats är också ett portfolio för att visa upp frilansarbete. Webbplatsens design är också relativt minimalistisk och använder sig på start sidan av färg och typografi för att skapa ett intresse. Det som kännetecknar sidans design skulle jag säga är dess användning av grid för att visa upp projekten.Jag anser att designen får fram webbplatsens syfte och presenterar det på ett kreativt och tydligt sätt. 

I designen har man valt att använda sig av grid för att placera ut projekten. Det gör att det finns en balans i designen, men då en informell balans vilket är mer dymnamiskt enligt [2]. Webbplatsen har inga undersidor.

Analys
-----------------------
Sammanfattningsvis fann jag flera återkommande design principer hos webbplatserna. Ett exempel är arbetet med balans på sidorna, både genom symmetri och informell balans. Att använda sig av djup och rörelse var också något jag fann. 

Min portfolio sida skulle jag säga kännetecknas av dess minimalistiska och 'platta' stil. Jag skulle säga att känslan är 'ren' men jag tror att designen vidare skulle gynnas av att vara mer personlig eftersom den syftar till att vara en portfoliosida och visa upp en person. 

Den design princip jag anser är kännetecknande för webbplatsens design är nog balans. Ett exempel är hur header och footer elementen är placerade ute i varsitt hörn. Genom återkommande typsnitt och färger anser jag också att det finns en enhetlighet genom webbplatsen och dess undersidor.

Uppdateringar jag kan göra på sidan är att arbeta med djup och rörelse för att skapa mer engagemang och bryta monotoniteten av designen. 

De uppdatering av sidan jag genomförde var att lägga till textur i bakgrunden genom ett mönster av horisontella linjer. Jag lade även till djup och rörelse på startsidan genom att överlappa bilderna och rotera dem. 


Referenser
-----------------------
[1] J. Beaird, J. George and A. Walker, The Principles of Beautiful Web Design, 4th Edition. 2020.

[2] "Design Principles". Visual Literacy. Hämtad: 5 December, 2022. [Online]. Tillgänglig: https://dbwebb.se/article/vl.pdf

Övrigt
-----------------------
Isabella Garneij